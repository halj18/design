---
---
Redovisning kmom01
=========================

Ganska mycket att läsa, mycket att installera och att få att fungera i detta kursmoment. En lång videoserie som var helt nödvändig men som jag behövde stega mig igenom.

Lite inledande ofiltrerad frustration: Vad är Git, hur använder man det, vilka kommandon etc., det börjar bli mer allvar då det ska upp på github också. Konfigurera Git med kommandon eller i varför inte gitconfig? Hur ska förbindelsen med github skötas? Inte enkelt att sätta upp ssh-nycklar första gången. Vilka filer är nycklar? Vilka är privata resp. publika? Hur ska de användas här? Kan samma nycklar användas mot flera servrar? Flera återkommande moment: starta ssh-agent, lägga till nyckeluppsättning, testa förbindelse - kan man lägga dessa i en kommandofil utan risk? Kopiera till win urklipp, klistra in på avsedd plats på github kontot. Bör man bry sig om den rapporterade IP-adressen och huruvida den ligger inom använd adressrymd?

Här nedan följer mina mer strukturerade svar på frågorna vi har till uppgift att besvara i redovisningen.

#### Ramverk är en helt ny företeelse för mig
Det närmaste jag kommit ramverk är väl att ha publicerat material på webben med hjälp av ett publiceringsverktyg, episerver, som gissingsvis levereras med en uppsättning sådana som kunden sedan kan skräddarsy. Webbarkitekter, webbutvecklare och varumärkesutvecklare gör olika delar av uppgiften, sätter ramen(!) som publiceringsspecialister har att hålla sig till (t.ex. antal undernivåer av sidor och hur de ska visas). Det är faktiskt en viktig aspekt som skulle kunna tas upp någonstans i en utbildning som denna om det inte redan görs. Informationshantering har kommit i bakvattnet, det behövs sätt att presentera stora datamängder på överblickbart och fullständigt sätt, så en användare med säkerhet kan veta när möjliga delsidor är genomsökta. Det finns förstås webbplatser som bara strävar efter att hålla kvar besökarna så länge som möjligt, det är inget fel i sig men det är två helt olika uppdrag, som ställer helt olika krav på webbplatsen. Det är bra att veta syftet med den webbplats som ska byggas.

#### Verktygen som tillkommit
Före den här utbildningens början har jag inte använt versionshantering, inte Git, inte GitHub (utom möjligen för någon nerladdning), omte ssh-nycklar. Jag har inte använt Make eller Makefiler på länge, och då inte på annat sätt än för att installera program. Än så länge har jag inte fått ssh-nycklar att fungera smidigt, jag har dock försökt göra ett script för att starta ssh-agent men den tycks inte  vara tillgänglig, startar väl en ny miljö som inte nästa kommando, ssh add, använder. Så för tillfället är det mer jobb än att bara logga in.

#### Förutfattade meningar om design och användbarhet för webben
Design för sin egen skull kan vara fascinerande och inspirerande, men, och det är ett viktigt *men*, ofta är funktion viktigast på webben, om design kan hjälpa funktion så är den lyckad. En informerande webbplats behöver vara tydlig, lättnavigerad och överblickbar, men utan att se tråkig ut. En underhållande webbplats behöver vara lockande men inte nödvändigtvis lättnavigerad och överblickbar, den kan vara mer labyrintisk.

#### Att styla webbplatsen med CSS
Det har jag bara just börjat med och hoppas att det blir tillräckligt för kravet på användbarhet. Det blir ingen fin sida, inte ens i nivå med me-sidan i htmlphp-kursen, hinner inte mer just nu tyvärr. Men det skulle komma till ytterligare verktyg som förhoppningsvis kommer underlätta att bättra på stylen.

#### TIL är snarare EIL (Everyday)
Det var flera verktyg att lära på kort tid, hann bara göra de föreskrivna kommandona etc. utan att ens fundera mycket på hur de fungerade, en mindre vilka ytterligare kommandon som finns i dem.
Git + ssh + GitHub. Men det jag egentligen skulle önska var att jag förstod hur ramverket ska användas, det är olika för olika sådana förstås och det är en komplex miljö som inte bemästras i en handvändning. Dock roligt att se det i funktion och få en första inblick, även om det än så länge är svårt att se vad som är ramverk och vad som beror på den specifika sidan.

Detta innehåll är skrivet i markdown och du hittar innehållet i filen `content/redovisning/01_kmom01.md`.
